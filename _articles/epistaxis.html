---
category: nas
---
<section class="post-entry">
        <h1>Epistaxis</h1>
          <p>Este o sângerare (hemoragie) care se exteriorizează prin nas. Constituie o urgenţă frecventă în ORL.<br>
Cel mai adesea este uşor de stapânit, însă, uneori poate fi o problemă gravă de morbiditate, cu risc vital pentru pacient.</p>
<p><img class="size-full wp-image-251 alignleft" src="{{site.baseurl}}/img/articles/epistaxis01.jpg" alt="epistaxis" ></p>
<p><img class="size-full wp-image-253 alignleft" src="{{site.baseurl}}/img/articles/epistaxis-pata-vasculara.jpg" alt="epistaxis pata vasculara" ></p>
<p><img class="size-full wp-image-255 alignnone" src="{{site.baseurl}}/img/articles/epistaxis-tumori.jpg" alt="epistaxis tumori" ></p>
<h3>Cauze locale (intranazale)</h3>
<ul style="list-style-type: circle;">
<li>Pata vasculară (este o zonă foarte vascularizată pe septul nazal), sângerarea de la acest nivel fiind frecventă mai ales după grataj.</li>
<li>Traumatismele : fractură nazală sau după intervenţiile chirurgicale nazale şi sinuzale.</li>
<li>Inflamaţiile locale care sunt provocate de corpi străini intranazali.</li>
<li>Inflamaţiile generale : acute (gripa, scarlatina) şi cronice (rinita cronică).</li>
<li>Tumorile benigne : polip sângerând, fibrom rinofaringian, angiofibrom, etc</li>
<li>Tumorile maligne.</li>
</ul>
<h3>Cauze generale</h3>
<ul style="list-style-type: circle;">
<ul style="list-style-type: circle;">
<li>Hematologice : tulburări de coagulare</li>
<li>Hepatice : insuficienţă hepatică</li>
<li>Endocrinologice : perioada menstruală, sarcina</li>
<li>Cardiovasculare : hipertensiunea arterială</li>
<li>Boala Rendu-Ősler</li>
<li></li>
</ul>
</ul>
<h3>Ce este de făcut?</h3>
<p>Nu intraţi în panică! Stresul şi anxietatea cresc presiunea arterială şi sângerarea.<br>
Aplecaţi capul uşor în faţă pentru a evita scurgerea sângelui spre gât.<br>
Suflaţi nasul bine ca să eliminaţi cheagurile de sânge.</p>
<p>Apăsaţi (pensaţi) nasul între police şi index (compresie digitală) timp de10 minute (timpul necesar pentru coagulare).<br>
Scuipaţi sângele pe care îl simtiţi în gură.<br>
Repaus cel puţin o oră la pat cu toracele aplecat înainte.<br>
Puneţi gheaţă pe nas.<br>
Prezentaţi-vă la un consult ORL în cel mai scurt timp.</p>
<p>
<img class="size-full wp-image-252 alignnone" src="{{site.baseurl}}/img/articles/epistaxis-apasat-nas2.png" alt="epistaxis apasat nas">
<img class="size-full wp-image-254 alignnone" src="{{site.baseurl}}/img/articles/epistaxis-suflat-nas2.png" alt="epistaxis suflat nas">
</p>
<h3>Investigaţii</h3>
<p>Consult ORL şi examen fibroscopic pentru stabilirea originii sângerării<br>
Bilanţ hematologic<br>
Consult cardiologic<br>
Consult boli interne<br>
CT sau RMN al regiunii rinosinusale (după caz).</p>
<h3>Diagnostic diferenţial</h3>
<p>Se face cu sângerările care se exteriorizează prin nas dar au originea în alt organ.</p>
<p>– Tumori rinofaringiene<br>
– Sângerări cu punct de plecare în arborele traheobronsic (hemoptizie)<br>
– Tumori laringiene<br>
– Varice esofagiene rupte</p>
<h3>Tratament</h3>
<h4>Tratament general</h4>
<p>– Sedative<br>
– Hemostatice<br>
– Antihipertensive (după caz)<br>
– Diuretice (după caz)<br>
– Echilibrare hidroelectrolitică<br>
– Transfuzii de sânge (după caz)<br>
– Întreruperea adminstării de anticoagulante.</p>
<h4>Tratamentul local</h4>
<p><strong>Vizează oprirea hemoragiei prin :</strong></p>
<p>Aplicaţii de tampoane intranazale cu vasoconstrictoare<br>
Cauterizare prin aplicare de substanţe chimice<br>
Aplicaţii laser sau radiofrecvenţă pe zona sângerândă<br>
Tamponament anterior cu Merocel sau balonaş gonflabil (timp de 48 h).</p>
<p><img class="alignnone size-full wp-image-230" src="{{site.baseurl}}/img/articles/rinoseptoplastia04.jpg" alt="rinoseptoplastia" > 
<img class="alignnone size-full wp-image-238" src="{{site.baseurl}}/img/articles/rinoseptoplastia05.jpg" alt="rinoseptoplastia" ></p>
<p><strong>În caz de hemoragie severă :</strong></p>
<p>Spitalizare<br>
Tamponament posterior<br>
Ligatură vasculară<br>
Embolizare sub ghidare radiologică.</p>
			
</section>