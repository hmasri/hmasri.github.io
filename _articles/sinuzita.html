---
category: nas
---
<section class="post-entry">
        <h1>Sinuzita</h1>
          <h3>Definiţie</h3>
<p>Este inflamatia mucoasei din cavitatea sinusala, motiv frecvent pentru consultatie de specialitate.</p>
<p>Simptomele sinuzitei variaza in functie de sinusul afectat si anume : maxilar, etmoidal, frontal si sfenoidal.</p>
<h4>Sinuzitele se clasifica in functie de:</h4>
<ul style="list-style-type: circle;">
<li>Origine : dentara sau nazala ;</li>
<li>Localizare : anterioara (etmoido-maxilara, frontala) sau posterioara (sfenoidala) ;</li>
<li>Durata: acuta, recidivanta sau cronica (persista mai mult de 3 sapt).</li>
</ul>
<h3>Motive de consultatie</h3>
<ul style="list-style-type: circle;">
<li>Obstructie nazala;</li>
<li>Rinoree (secretie nazala abundenta);</li>
<li>Durerea sinuzala aparuta spontan sau la palpare;</li>
<li>Anosmie (pierderea mirosului);</li>
<li>Stranut;</li>
<li>Temperatura variabila dependenta de stadiul afectiunii.</li>
</ul>
<p>&nbsp;</p>
<ol style="list-style-type: lower-alpha;">
<ol style="list-style-type: lower-alpha;">
<li>Obstructia nazala poate sa fie completa sau partiala, cauzand un disconfort major pentru pacient cu perturbarea somnului si iritabilitate. Poate constitui sursa de infectie sinusala prin alterarea functiei de ventilatie si de drenaj sinusal.</li>
<li>rinoreea este variabila ca si abundenta si natura secretiilor nazale,cu mentiunea ca este apoasa in sinuzita alergica si muco-purulenta in sinuzita infectioasa.</li>
<li>durerile sinusale se caracterizeaza prin intensitatea lor mai mult sau mai putin violente, localizarea lor initiala, a modului de aparitie spontan sau la palpare, iradierea lor spre orbita sau dentara, mai intense la aplecarea capului anterior sau la efort.</li>
<li>anosmia (pierderea mirosului) este variabila ca intensitate de la simpla jena tranzitorie la pierderea lui completa si definitiva. Unii pacienti acuza alterarea mirosului cu aparitia spontana a unui miros „urat” (cacosmie).</li>
<li>crizele de stranut pot apare si in caz de alergie.</li>
<li>temperatura este variabila de la un caz la altul.</li>
<li>simptomele secundare:
<ul style="list-style-type: circle;">
<li>tusea</li>
<li>cefalea (durere de cap)</li>
<li>otalgia (durere auriculara)</li>
<li>halena (miros neplacut al respiratiei)</li>
</ul>
</li>
</ol>
</ol>
<h3>Diagnostic</h3>
<p>Explorarea sinusurilor s-a limitat de ani de zile la examinarea clinica cu lampa frontala si radiografia simpla a sinusurilor anterioare ale fetei.<br>
In prezent, doua examene au devenit esentiale pentru stabilirea diagnosticului :</p>
<p>– Nasofibroscopie, endoscopie nazala .<br>
– Examen computer tomograf al regiunii rinosinusale.</p>
<h3>Tratamente</h3>
<h4>1 – Medical</h4>
<p>Antibioterapia, ghidata de prelevare bacteriologica cu antibiograma,urmate de administrarea antibioticului adaptat germenului in cauza, de exemplu (Amoxicilina-acid clavulanic, Cefalosporine de generatie a II-a si a III-a) timp de 10 – 15 zile.<br>
Corticoterapia<br>
Tratament local si igiena nazala<br>
Aerosoli<br>
Cure termale<br>
Tratamentul cauzei provocatoare :<br>
alergia : desensibilizare si tratament antihistaminc<br>
fumatul : evictia totala a fumatului, activ si pasiv<br>
climatizarea :evitarea curentilor de aer si a sistemelor de climatizare<br>
refluxul gastro-esofagian :antiacide,antihistaminice anti H2.</p>
<h4>2 – Punctia de drenaj a sinusului maxilar</h4>
<p>Se adreseaza sinuzitei maxilare blocata, rezistenta la tratamentul medical. Se poate efectua sub anestezie locala in cabinetul medical ambulatoriu sau sub anestezie generala sub controlul edoscopic.</p>
<h4>3 – Chirurgical</h4>
<p>Chirurgia rino-sinuzala in prezent se practica pe cale endonazala sub controlul optic. In functie de afectiune se stabileste tipul interventiei chirurgicale :</p>
<p>Meatotomie medie sau inferioara, intereseaza sinusul maxilar.<br>
Etmoidectomie partiala (anterioara) sau radicala permite aerisirea celulelor etmoidale.<br>
Sfenoidectomie, se adreseaza leziunilor infectioase din sinusul sfenoidal.<br>
Chirurgia sinusurilor frontale.<br>
Chirurgia clasica pe calea bucala (Caldwell-Luc).</p>
<h3>Complicatii</h3>
<p>I – Sinuzitele anterioare: (etmoidala anterioara, frontala si maxilara), reprezinta 90% din sinuzite. Complicatiile pot fi grave. Tinand cont de anatomia si vecinatatea orbitei si a meningelui, infectia poate difuza:</p>
<p>Cutanat,<br>
Orbitar,<br>
Meningeal,cu afectare neurologica,<br>
Vase cerebrale(tromboflebita cerebrala)<br>
Craniu (osteita).</p>
<p>II – Sinuzitele posterioare: (etmoidal posterior si sfenoidal)</p>
<p>Afectare neurologica<br>
Afectare a orbitei<br>
Alte complicatii mai rare: spasm de carotida interna, afectarea lojei hipofizare.</p>

</section>
                         