---
category: nas
---
<section class="post-entry">
<h1>Polipoza naso-sinusala</h1>
<h3>Definiţie</h3>
<p>Este o sinuzită cronică inflamatorie, a cărei cauză nu este cunoscută întotdeauna. Această sinuzită cronică este responsabilă de o degradare edematoasă a mucoasei sinusale ducând la formarea polipilor (tumori benigne). Aceşti polipi se pot dezvolta rapid şi obstrua fosele nazale şi sinusurile.</p>
<h3>Epidemiologie</h3>
<p>Polipoza nazală este o afecţiune benignă frecventă care afectează 4% din populaţia generală. În multe cazuri apare pe fond alergic.</p>
<h3>Simptomatologie</h3>
<p>În general, pacienţii se adresează pentru două simptome majore:</p>
<p>– obstrucţia nazală (nas înfundat)<br>
– pierderea mirosului (anosmie)<br>
Aceste simptome pot fi recente sau vechi.</p>
<p>Alte motive care determină solicitarea consultaţiei :</p>
<p>– dureri (frontală, orbitară, maxilară), în caz de infecţii asociate<br>
– rinoree (secreţie nazală abundentă)<br>
– strănuturi</p>
<p>În primul rând se vor căuta o alergie cunoscută, un astm bronşic, o intoleranţă la Aspirină.</p>
<table>
<tbody>
<tr>
<td><img class="alignnone size-full wp-image-272" src="{{ site.baseurl }}/img/articles/polipoza-ext.jpg" alt="polipoza ext" width="288" height="223"></td>
<td><img class="alignnone size-full wp-image-273" src="{{ site.baseurl }}/img/articles/polipoza-fibroscopic.jpg" alt="polipoza fibroscopic" width="197" height="169"></td>
</tr>
<tr>
<td>Polipoza nazală exteriorizată</td>
<td>Aspect fibroscopic</td>
</tr>
</tbody>
</table>
<p>&nbsp;</p>
<h3>Diagnostic</h3>
<p>Se stabileste prin fibroscopie nazala. Aceasta investigatie se efectueaza in cadrul consultatiei si evidenteaza polipii nazali (aspect de boabe de struguri).</p>
<p>Dupa stabilirea diagnosticului se indica un tratament de prima intentie si o serie de investigatii complementare si anume :</p>
<ul style="list-style-type: circle;">
<li>computer tomograf (CT) al regiunii rinosinuzale care:<br>
– confirma diagnosticul si stabileste extensia bolii<br>
– apreciaza raspunsul la terapie<br>
–&nbsp;ghideaza o eventuala interventie chirurgicala.</li>
<li>bilant hematologic; in functie de teren se solicita un consult alergologic.</li>
<li>un consult pneumologic in caz de astm bronsic asociat.</li>
</ul>
<h3>Forme clinice</h3>
<ul style="list-style-type: circle;">
<li>Polipoza nazala asociata cu astmul bronsic</li>
<li>Sindromul Fernand Widal</li>
<li>Polipoza nazala asociata cu mucoviscidoza la copil</li>
<li>Polipoza nazala unilaterala in cadrul careia se disting :<br>
– Polipul Killian, polip benign care ia nastere in sinusul maxilar apoi se extinde intr-o singura fosa nazala pe care o obstrueaza complet. Formatiunea se evidentiaza la CT si tratamentul este chirurgical.<br>
– Polipul inversat, tumora benigna care poate degenera in cancer.<br>
– Cancerul de sinus este suspicionat in caz de afectare unilaterala asociata cu dureri si sangerari. Se efectueaza CT completat de RMN si o biopsie sub anestezie generala.</li>
</ul>
<h3>Evolutie</h3>
<p>Fara tratament, polipii se extind si invadeaza fosele nazale determinand o obstructie nazala totala (senzatie de nas infundat) foarte invalidanta, cu pierderea definitiva a mirosului.<br>
Complicatii infectioase grave exceptionale : afectare oculara (orbita) si cerebrala (abces, meningita) sunt rare, dar posibile.</p>
<h3>Tratament</h3>
<h4>1. Medical</h4>
<p>Se bazeaza pe corticoterapie locala pe termen lung si cure de corticoizi pe cale generala asociate cu antibioterapie in caz de suprainfectie.</p>
<h4>2. Chirurgical</h4>
<p>Este indicat in caz de esec al tratamentului medical sau in caz de contraindicatie a corticoterapiei.<br>
Se practica sub anestezie generala si consta in chirurgie endoscopica a sinusurilor. Aceasta permite eliminarea polipilor si deci rezolvarea obstructiei nazale, scaderea frecventei infectiilor si redobandirea mirosului daca acesta nu a fost pierdut cu mult timp in urma. Nu se exclude tratamentul cortizonic local postoperator pentru prevenirea recidivelor.</p>
<p>Rezultatele inainte si dupa operatie :</p>
<table>
<tbody>
<tr>
<td><img class="alignnone size-medium wp-image-274" src="{{ site.baseurl }}/img/articles/polipoza-operatie1.jpg" alt="polipoza operatie" /></td>
<td><img class="alignnone size-medium wp-image-275" src="{{ site.baseurl }}/img/articles/polipoza-operatie2.jpg" alt="polipoza operatie" /></td>
</tr>
<tr>
<td>Inainte de interventia chirurgicala</td>
<td>Dupa interventia chirurgicala</td>
</tr>
</tbody>
</table>
<p>&nbsp;</p>
          
</section>