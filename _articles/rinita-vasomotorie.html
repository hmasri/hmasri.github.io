---
category: nas
---
<section class="post-entry">
        <h1>Rinita vasomotorie</h1>
          <h3>Introducere</h3>
<p>Este o afecţiune frecventă, predominantă la sexul feminin şi care apare de obicei după vârsta de 20 de ani, declanşată de stres.</p>
<p>Mecanismul său este legat de reglarea deficitară a sistemului neuro-vegetativ.</p>
<h3><strong>Definiţie</strong></h3>
<p>Rinita persistentă non-alergică, fară semne inflamatorii evidente.</p>
<h3>Simptome şi semne principale</h3>
<ul style="list-style-type: circle;">
<li>Obstrucţia nazală</li>
<li>Rinoreea anterioară (secreţie nazală apoasă)</li>
<li>Rinoreea posterioară</li>
<li>Senzaţia de presiune sinusală</li>
</ul>
<p>Aceste semne apar în special în perzenţa unui factor de mediu (fum, praf, variaţii de temperatură, umiditate, parfumuri cu miros puternic, detergenţi).</p>
<p>Diagnosticul se stabileşte după eliminarea altor cauze de rinită.</p>
<h3>Examene complementare</h3>
<ul style="list-style-type: circle;">
<li>Fibroscopie nazală</li>
<li>Teste alergologice</li>
<li>Examen de secreţie nazală</li>
<li>Examen computer tomograf – arată doar hipertrofia cornetelor nazale.</li>
</ul>
<h3>Tratamente</h3>
<h4>Medicamentos</h4>
<p>Pulverizare intranazală de corticoid local la indicaţia medicului ORL-ist, pentru tratamentul inflamaţiei care este şi ea responsabilă de obstrucţia nazală.</p>
<h4>Instrumental</h4>
<ul style="list-style-type: circle;">
<li>Radio-frecvenţă : se efectuează sub anestezie locală, sub control optic, ambulatoriu,o şedinţă durează 20 de minute. Nedureros, fară tamponament nazal, postoperator pacientul trebuie să efectueze lavaj intranazal o perioadă de 3-4 săptămâni.</li>
<li>Laser : se efectuază sub anestezie locală, sub control optic, ambulatoriu, o şedinţă durează 20 de minute. Nedureros, fară tamponament nazal, postoperator pacientul trebuie să efectueze lavaj intranazal o perioadă de 3-4 săptămâni.</li>
<li>Crioterapie</li>
</ul>
<h4>Chirurgical</h4>
<p>Mărirea spaţiului respirator după turbinectomie (rezecţia cornetelor nazale inferioare).<br>
Se efectuază cel mai frecvent sub anestezie generală de scurtă durată, 20 de min. Această chirurgie endonazală, permite ablarea a 2/3 inferioare a cornetelor nazale bilateral, eliberând astfel fosele nazale. Post-operator tamponament nazal 24 de ore.</p>
       
</section>
